# Jutrznia

<Opening />

<Hymn>

Od bram dalekich wschodu słońca
Aż po granice kręgu ziemi
Sławimy dziś Chrystusa Króla
Z Maryi dla nas zrodzonego.

Potężny Stwórca wszystkich rzeczy
Doczesną przyjął postać sługi,
By w ludzkim ciele zbawić ludzi
I nie zatracić swoich stworzeń.

W nietknięte łono świętej Panny
Zstąpiła z nieba pełnia łaski,
A Ona odtąd dźwiga w sobie
Nie znaną jeszcze tajemnicę.

Dziewicze serce już się stało
Świątynią Boga Najwyższego,
I Ta, co męża nie poznała,
Poczęła słowem przyzwolenia.

Narodził się zapowiedziany
Przez archanioła zwiastowanie
I Jego poznał Jan zamknięty
W żywocie matki swej, Elżbiety.

Na sianie Bóg się dał położyć
Nie gardząc nędznym stajni żłobem,
I Ten, co żywi rzesze ptaków,
Drobiną mleka był karmiony.

Weselą się anielskie chóry
Śpiewając Bogu hymn radości;
Pasterzom się ukazał Pasterz,
Którego mocą świat istnieje.

Wielbimy Ciebie, Panie Jezu,
Zrodzony przez Dziewicę czystą,
Niech będzie Tobie razem z Ojcem
I Duchem Świętym wieczna chwała.

</Hymn>

<Psalm
  no="63"
  antiphon="Powiedzcie nam, pasterze, kogo widzieliście? * Oznajmijcie nam, kto się ukazał na ziemi? / Widzieliśmy Dzieciątko i chóry aniołów, / które wysławiały Pana. / Alleluja"
>

Boże, mój Boże, szukam Ciebie \*
i pragnie Ciebie moja dusza.

Ciało moje tęskni za Tobą, \*
jak zeschła ziemia łaknąca wody.

Oto wpatruję się w Ciebie w świątyni, \*
by ujrzeć Twą potęgę i chwałę.

Twoja łaska jest cenniejsza od życia, \*
więc sławić Cię będą moje wargi.

Będę Cię wielbił przez całe me życie \*
i wzniosę ręce w imię Twoje.

Moja dusza syci się obficie, \*
a usta Cię wielbią radosnymi wargami,

Gdy myślę o Tobie na moim posłaniu \*
i o Tobie rozważam w czasie moich czuwań.

Bo stałeś się dla mnie pomocą \*
i w cieniu Twych skrzydeł wołam radośnie:

"Do Ciebie lgnie moja dusza, \*
prawica Twoja mnie wspiera".

Chwała Ojcu i Synowi, \*
i Duchowi Świętemu.

Jak była na początku, teraz i zawsze, \*
i na wieki wieków. Amen.

</Psalm>

<Canticle
  src="Dn 3, 57-88. 56"
  antiphon="Anioł powiedział do pasterzy: * Zwiastuję wam wielką radość, / bo dziś narodził się dla was Zbawiciel świata. / Alleluja."
  noGloria
>

Błogosławcie Pana, wszystkie dzieła Pańskie, \*
chwalcie Go i wywyższajcie na wieki.

Błogosławcie Pana, aniołowie Pańscy, \*
błogosławcie Pana, niebiosa.

Błogosławcie Pana, wszelkie wody podniebne, \*
błogosławcie Pana, wszystkie potęgi.

Błogosławcie Pana, słońce i księżycu, \*
błogosławcie Pana, gwiazdy na niebie.

Błogosławcie Pana, deszcze i rosy, \*
błogosławcie Pana, wszystkie wichry niebieskie.

Błogosławcie Pana, ogniu i żarze, \*
błogosławcie Pana, upale i chłodzie.

Błogosławcie Pana, rosy i szrony, \*
błogosławcie Pana, mrozy i zimna.

Błogosławcie Pana, lody i śniegi, \*
błogosławcie Pana, dnie i noce.

Błogosławcie Pana, światło i ciemności, \*
błogosławcie Pana, błyskawice i chmury.

Niech ziemia błogosławi Pana, \*
niech Go chwali i wywyższa na wieki.

Błogosławcie Pana, góry i pagórki, \*
błogosławcie Pana, wszelkie rośliny na ziemi.

Błogosławcie Pana, źródła wodne, \*
błogosławcie Pana, morza i rzeki.

Błogosławcie Pana, wieloryby i morskie stworzenia, \*
błogosławcie Pana, wszelkie ptaki powietrzne.

Błogosławcie Pana, dzikie zwierzęta i trzody, \*
błogosławcie Pana, synowie ludzcy.

Błogosław Pana, Izraelu, \*
chwal Go i wywyższaj na wieki.

Błogosławcie Pana, kapłani Pańscy, \*
błogosławcie Pana, słudzy Pańscy.

Błogosławcie Pana, duchy i dusze sprawiedliwych, \*
błogosławcie Pana, święci i pokornego serca.

Błogosławcie Pana, Chananiaszu, Azariaszu i Miszaelu, \*
chwalcie Go i wywyższajcie na wieki.

Błogosławmy Ojca i Syna, i Ducha Świętego, \*
chwalmy Go i wywyższajmy na wieki.

Błogosławiony jesteś, Panie, na sklepieniu nieba, \*
pełen chwały i wywyższony na wieki.

</Canticle>

<Psalm
  no="149"
  antiphon="Dziecię nam się dziś narodziło, * Syn został nam dany, / i będzie nazwany: Bóg Mocny. / Alleluja"
>

Śpiewajcie Panu pieśń nową, \*
głoście Jego chwałę w zgromadzeniu świętych.

Niech się Izrael cieszy swoim Stwórcą, \*
a synowie Syjonu radują swym Królem.

Niech imię Jego czczą tańcem, \*
niech grają Mu na bębnie i cytrze.

Bo Pan swój lud miłuje, \*
pokornych wieńczy zwycięstwem.

Niech święci cieszą się w chwale, \*
niech się weselą przy uczcie niebieskiej.

Chwała Boża niech będzie w ich ustach, \*
a miecz obosieczny w ich ręku,

Aby pomścić się na poganach \*
i karę wymierzyć narodom,

Aby ich królów zakuć w kajdany, \*
a dostojników w żelazne łańcuchy,

Aby się spełnił wydany na nich wyrok. \*
To jest chwałą wszystkich świętych Jego.

Chwała Ojcu i Synowi, \*
i Duchowi Świętemu.

Jak była na początku, teraz i zawsze, \*
i na wieki wieków. Amen.

</Psalm>

<Reading src="Hbr 1, 1-2">
  Wielokrotnie i na różne sposoby przemawiał niegdyś Bóg do ojców przez
  proroków, a w tych ostatecznych dniach przemówił do nas przez Syna. Jego to
  ustanowił dziedzicem wszystkich rzeczy, przez Niego też stworzył wszechświat.
</Reading>

<Responsory
  a="Pan okazał swoje zbawienie."
  b="Alleluja, alleluja."
  c="Na oczach narodów objawił sprawiedliwość swoją."
/>

<Benedictus antiphon="Chwała na wysokościach Bogu, * a na ziemi pokój ludziom, których umiłował. / Alleluja" />

<Intercessions response="Głośmy z weselem: Bóg jest między nami.">

Uwielbiajmy Słowo Boże, które istniejąc od wieków, w pełni czasów stało się ciałem i zamieszkało między nami. Z radością więc wołajmy do Niego:

Chryste, Słowo Przedwieczne, Ty, przychodząc na ziemię, opromieniasz ją radością,
- napełnij nasze serca łaską Twego nawiedzenia.

Nasz Zbawicielu, Ty przez swe narodzenie objawiłeś nam wierność Boga,
- spraw, abyśmy wiernie dochowali przyrzeczeń chrztu świętego.

Królu nieba i ziemi, Ty posłałeś aniołów, aby ludziom głosili pokój,
- zachowaj nasze życie w Twoim pokoju.

Panie, Ty przyszedłeś jako prawdziwy krzew winny dający nam życie,
- spraw, abyśmy jak gałązki trwali zawsze w Tobie i przynosili obfite owoce.

</Intercessions>

<Prayer>
  Wszechmogący Boże, przeniknięci nowym blaskiem Wcielonego Słowa,
  prosimy, † spraw, abyśmy przez nasze czyny dawali świadectwo o
  Światłości, * która przez wiarę jaśnieje w naszych duszach. Przez naszego Pana
  Jezusa Chrystusa, Twojego Syna, † który z Tobą żyje i króluje w jedności Ducha
  Świętego, * Bóg, przez wszystkie wieki wieków. Amen.
</Prayer>

<Dismissal>
  <K>
    Bóg nieskończenie dobry przez wcielenie swojego Syna rozproszył ciemności
    świata † i przez Jego narodzenie napełnił światłem ten najświętszy
    dzień, * niech oddali od was ciemności grzechu i oświeci wasze serca
    światłem łaski.
  </K>
  <W>Amen.</W>
  <K>
    Bóg, który posłał Aniołów, aby zwiastowali pasterzom wesołą nowinę, † niech
    napełni wasze dusze swoją radością * i uczyni was głosicielami Ewangelii.
  </K>
  <W>Amen.</W>
  <K>
    Bóg, który przez wcielenie swojego Syna związał ziemię z niebem, † niech wam
    udzieli darów pokoju i swojej miłości, * abyście się stali uczestnikami
    społeczności Świętych w niebie.
  </K>
  <W>Amen.</W>
  <K>Niech was błogosławi Bóg wszechmogący, * Ojciec i Syn, † i Duch Święty.</K>
  <W>Amen.</W>
</Dismissal>
