# Nieszpory

<Opening />

<Hymn>

Na świętej uczcie Baranka,
Odziani w szaty zbawienia,
Przebywszy Morze Czerwone,
Ku czci Chrystusa śpiewajmy.

Bo Jego Ciało nas karmi,
Na krzyżu za nas wydane,
A Jego Krwią napojeni,
Żyjemy odtąd dla Boga.

Gdy Noc paschalna nadeszła,
Mściciela miecz nas ominął,
I wtedy Pan nas wyzwolił
Spod władzy księcia ciemności.

Już Chrystus Paschą jest naszą
I szczerej prawdy zaczynem,
Niewinnym Bożym Barankiem,
Co siebie złożył w ofierze.

O jakże cenna ofiara,
Przez którą piekło jest starte,
A lud wychodzi z niewoli,
By pełnię życia odzyskać.

Już Chrystus grób swój porzucił,
Zwycięski wraca z Otchłani,
A gdy uwięził szatana,
Otworzył niebo dla wszystkich.

O stań się, Jezu, dla duszy
Radością Paschy wieczystej
I nas, wskrzeszonych Twą mocą,
Do swego przyłącz orszaku.

Niech Ciebie, Panie promienny,
Powstały z martwych po męce,
I Twego Ojca, i Ducha
Wysławia rzesza zbawionych. Amen.

</Hymn>

<Psalm
  no="110"
  antiphon="Maria Magdalena i druga Maria * przyszły do grobu, / by namaścić pogrzebane ciało, / lecz nie znalazły Pana. / Alleluja."
>

Rzekł Pan do Pana mego: \*
"Siądź po mojej prawicy,

Aż uczynię Twych wrogów \*
podnóżkiem stóp Twoich".

Pan rozciągnie moc Twego berła ze Syjonu: \*
panuj wśród swych nieprzyjaciół!

Przy Tobie panowanie w dniu Twego triumfu, †
w blasku świętości \*
z łona jutrzenki zrodziłem Cię jak rosę.

Pan przysiągł i tego nie odwoła: \*
"Tyś jest kapłanem na wieki na wzór Melchizedeka".

Pan jest po Twojej prawicy, \*
zetrze królów w dzień swego gniewu.

On po drodze pić będzie z potoku, \*
dlatego głowę podniesie.

Chwała Ojcu i Synowi, \*
i Duchowi Świętemu.

Jak była na początku, teraz i zawsze, \*
i na wieki wieków. Amen.

</Psalm>

<Psalm
  no="114"
  antiphon="Zbliżcie się i zobaczcie miejsce, * gdzie Pan był pogrzebany. / Alleluja."
>

Gdy Izrael wychodził z Egiptu, \*
dom Jakuba od ludu obcego,

Przybytkiem jego stał się Juda, \*
Izrael jego królestwem.

Morze to ujrzało i uciekło, \*
Jordan swój bieg odwrócił,

Góry skakały jak barany, \*
pagórki niby jagnięta.

Cóż ci jest, morze, że uciekasz? \*
Czemu bieg swój odwracasz, Jordanie?

Góry, czemu skaczecie jak barany \*
i niby jagnięta, pagórki?

Drżyj, ziemio, przed obliczem Pana, \*
przed obliczem Boga Jakuba,

Który zmienia opokę w jezioro, \*
a skałę w źródło wody.

Chwała Ojcu i Synowi, \*
i Duchowi Świętemu.

Jak była na początku, teraz i zawsze, \*
i na wieki wieków. Amen.

</Psalm>

<Canticle
  src="Ef 1, 3-10"
  antiphon="Jezus powiedział niewiastom: * Nie bójcie się, / idźcie i oznajmijcie moim braciom: / niech idą do Galilei, tam Mnie zobaczą. / Alleluja."
>

Alleluja.
Zbawienie, chwała i moc należą do Boga
naszego, \*
(W. Alleluja)
bo Jego wyroki są prawdziwe i
sprawiedliwe.
W. Alleluja (alleluja).

Alleluja.
Chwalcie Boga naszego, wszyscy Jego
słudzy, \*
(W. Alleluja)
którzy się Go boicie, wielcy i mali.
W. Alleluja (alleluja).

Alleluja.
Bo zakrólował Pan Bóg nasz, Wszechmogący, \*
(W. Alleluja)
weselmy się i radujmy, i oddajmy Mu
chwałę.
W. Alleluja (alleluja).

Alleluja.
Bo nadeszły gody Baranka, \*
(W. Alleluja)
a Jego Małżonka się przystroiła.
W. Alleluja (alleluja).

Alleluja.
Chwała Ojcu i Synowi, \*
(W. Alleluja)
i Duchowi Świętemu.
W. Alleluja (alleluja).

Alleluja.
Jak była na początku, teraz i zawsze, \*
(W. Alleluja)
i na wieki wieków. Amen.
W. Alleluja (alleluja).

</Canticle>

<Reading src="Hbr 10, 12-14">
  Chrystus, złożywszy raz na zawsze jedną ofiarę za grzechy, zasiadł po prawicy
  Boga, oczekując tylko, aż nieprzyjaciele Jego staną się podnóżkiem nóg Jego.
  Jedną bowiem ofiarą udoskonalił na wieki tych, którzy są uświęcani.
</Reading>

<Responsory
  a="Oto dzień, który Pan uczynił."
  b="Alleluja, alleluja."
  c="Radujmy się w nim i weselmy."
/>

<Magnificat antiphon="Wieczorem owego pierwszego dnia tygodnia, * tam, gdzie przebywali uczniowie, / a drzwi były zamknięte, / Jezus stanął pośrodku i rzekł do nich: Pokój wam. / Alleluja." />

<Intercessions response="Zwycięski Królu, wysłuchaj nas.">

Z ufnością błagajmy Chrystusa Pana, który umarł, zmartwychwstał i zawsze wstawia się za nami:

Chryste, Ty jesteś światłością i zbawieniem wszystkich narodów,
- rozpal ogień Ducha Świętego w nas, którzy głosimy Twoje zmartwychwstanie.

Niech Izrael uzna w Tobie oczekiwanego Mesjasza,
- a cała ziemia napełni się poznaniem Twojej chwały.

Zachowaj nas we wspólnocie Twoich Świętych,
- spraw, abyśmy razem z nimi odpoczęli od doczesnych trudów.

Ty zwyciężyłeś śmierć jako nieprzyjaciela, pokonaj w nas jej wrogie panowanie,
- abyśmy żyli dla Ciebie, nieśmiertelnego Zwycięzcy.

Chryste Zbawicielu, Ty stawszy się posłusznym aż do śmierci zostałeś wywyższony po prawicy Ojca,
- dopuść naszych zmarłych do królestwa chwały.

</Intercessions>

<Prayer>
  Boże, Ty w dniu dzisiejszym przez Twojego Syna pokonałeś śmierć i otworzyłeś
  nam bramy życia wiecznego, † spraw, abyśmy obchodząc uroczystość
  Zmartwychwstania Pańskiego, zostali odnowieni przez Ducha Świętego * i mogli
  zmartwychwstać do nowego życia w światłości. Przez naszego Pana Jezusa
  Chrystusa, Twojego Syna, † który z Tobą żyje i króluje w jedności Ducha
  Świętego, * Bóg, przez wszystkie wieki wieków. Amen.
</Prayer>

<Dismissal alleluja>
  <K>
    Niech w uroczystość wielkanocną błogosławi was Bóg wszechmogący *  i zachowa
    was od wszelkiego grzechu.
  </K>
  <W>Amen.</W>
  <K>
    Bóg, który przez zmartwychwstanie swojego Syna odrodził was do życia
    wiecznego, * niech da wam udział w Jego chwale.
  </K>
  <W>Amen.</W>
  <K>
    Nasz Zbawiciel przez dni swojej męki doprowadził nas do wielkanocnej
    radości, * niech sprawi, abyście obchodzili nieprzemijające święta w radości
    wiecznej.
  </K>
  <W>Amen.</W>
  <K>Niech was błogosławi Bóg wszechmogący, * Ojciec i Syn, † i Duch Święty.</K>
  <W>Amen.</W>
</Dismissal>
